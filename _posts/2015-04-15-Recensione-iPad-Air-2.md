--- 
layout: post 
title: Recensione iPad Air 2 
image: /images/iPad-Air-2/cover.jpg 
author: Giulio Michelon 
excerpt: Un tablet veramente leggero e portatile dalle prestazioni eccellenti. 

---

![Cover]({{ site.baseurl }}/images/iPad-Air-2/cover.jpg "Immagine introduttiva") 

Non ho mai avuto un iPad o un tablet personale (a parte un breve intervallo nel quale ho provato il [Nexus 9]({{ site.baseurl }}/Recensione-Nexus-9/ "Recensione Nexus 9")). Ad essere sincero non ne ho mai capito bene l'utilità. 

Capitemi: *sono un nerd vecchio stile*. Sono uno di quelli a cui piace avere i tasti fisici che fanno *clic clic clic*, uno schermo grande, un sistema operativo con cui fare di tutto in qualsiasi momento. A che può servire un iPad a uno come me?

![Inception]({{ site.baseurl }}/images/iPad-Air-2/1.jpg "Inception") 
*Una foto della realizzazione della recensione nella recensione. Recenteption.*


Un po' per necessità in B3Lab dove stiamo sviluppando un'app per iPad (un'app per gelatieri: [ICY](http://b3lab.it/icy "ICY")) e un po' per curiosità ho deciso di comprare l'ultimo iPad e dargli una possibilità. 

**Il risultato:** sono molto soddisfatto dell'acquisto e posso affermare che ci sono molti casi d'uso in cui l'iPad eccelle. Casi nei quali ora l'idea di prendere il Mac mi pesa, come ad esempio scrivere questa recensione. 

Iniziamo a scrivere: apro l'app di Spotify, avvio la playlist chill, torno a iA Writer (un'app di scrittura per iPad). Qui sotto le mie considerazioni. 

###Design 

L'iPad Air 2 è il classico prodotto Apple: **la qualità costruttiva è impeccabile**. Il corpo del tablet, ottenuto da un unico pezzo di di alluminio, è piacevole al tatto, liscio ma non scivoloso, nel quale è incastonato lo schermo retina. Alla base troviamo il Touch ID: un sensore di **riconoscimento delle impronte digitali** con il quale si possono autorizzare acquisti, sbloccare il tablet e aprire applicazioni con dati sensibili come 1Password. Insomma: una vera alternativa alle password e una grande comodità considerata la mia pessima memoria.

![Touch ID]({{ site.baseurl }}/images/iPad-Air-2/3.jpg "Touch ID")
*Quell'anello tondo di metallo lucido è il touch ID.*

> “Formato da un unico pezzo di alluminio”: la frase preferita da Jony Ive (Lead Designer di Apple)

Il peso e le dimensioni sono il vero miracolo di questo tablet. Con un peso di appena 437 grammi **l'impressione è di stringere tra le mani una agenda** più che un vero e proprio computer. Anche per quanto riguarda lo spessore (6.1 mm) non teme il confronto con gli altri device. Insomma un dispositivo **veramente portatile**.

![Un unico pezzo di alluminio]({{ site.baseurl }}/images/iPad-Air-2/alluminio.jpg "Un unico pezzo di alluminio")
*Il retro in alluminio.*

Ho acquistato assieme al dispositivo la cover in pelle rossa di Apple che utilizza la parte che copre lo schermo come supporto per il tablet e lo protegge dal resto dei gadget che vivono nel mio zaino. Anche se decisamente cara è la cover più bella sul mercato. Non ho saputo resistere.

![Cover]({{ site.baseurl }}/images/iPad-Air-2/Cover2.jpg "Immagine introduttiva") 
*Natura morta con iPad e cover che non potrei permettermi. Perdoname madre por mi vida loca.*

###Display 

Il display retina è **nitido e ampio**. Rispetto ai primi iPad lo spazio tra lo schermo e il vetro si è ridotto di tantissimo: **i pixel sembrano impressi direttamente sul vetro**. La sensazione quando uso le interfacce delle app su questo schermo è veramente incredibile. 

![Lo schermo con monument valley]({{ site.baseurl }}/images/iPad-Air-2/schermo.jpg "Lo schermo con monument valley")
*Il gioco, nel caso ve lo stiate chiedendo, è Monument Valley.*

L'iPad Air 2, inoltre, è un'**ottimo strumento per la lettura**: lo schermo nitido rende il testo definito come fosse carta stampata ed è molto luminoso, tanto da poterlo usare anche all'aperto. 

> Lo schermo è così luminoso da poter essere usato perfino all'esterno 

Alla sera, sul divano, è lo strumento perfetto per leggere gli articoli di The Verge e vedere i documentari di Vice.

###Camera 

La fotocamera, per essere un tablet, è **notevole**. Partendo dal presupposto che a me non piace fare le foto con i tablet, perché non mi sembra lo strumento adatto, devo ammettere che la fotocamera è piuttosto efficace. Al suo interno poi contiene già tutte quelle feature utili di Apple come le foto panoramiche (con le quali però si rischia di oscurare il panorama ai vicini viste le dimensioni del device) e i video in slow motion a 120fps.

![Ritratto di Nas]({{ site.baseurl }}/images/iPad-Air-2/IMG_0032.jpg "Ritratto di Nas")
*Nas, che come potete notare ha i capelli di un nuovo colore. #nofilter*

![Foto al crepuscolo]({{ site.baseurl }}/images/iPad-Air-2/IMG_0044.jpg "Foto al crepuscolo")
*Foto con luce del crepuscolo illuminata dal neon. Risultato notevole soprattutto per quanto riguarda il bilanciamento del bianco. #nofilter*

Confrontata con il [Moto G]({{ site.baseurl }}/Recensione-Moto-g-2014/ "Recensione Moto G"), ad esempio, spicca per la qualità anche con una luce non proprio piena.

La fotocamera frontale non è nulla di diverso dalla media delle fotocamere frontali. Va benissimo per le videochiamate su Skype o Facetime ma non aspettatevi i selfie della vita.


###Speakers 

Dopo anni di latitanza anche Apple ha finalmente deciso di mettere due speaker sull'iPad. Peccato però che siano tutti e due sullo stesso lato quando il tablet è in portrait. Una scelta incomprensibile, soprattutto alla luce della breve esperienza che ho avuto con il [Nexus 9]({{ site.baseurl }}/Recensione-Nexus-9/ "Recensione Nexus 9"). 

![Sli speakers incriminati]({{ site.baseurl }}/images/iPad-Air-2/speaker.jpg "Gli speakers incriminati")
*Gli speakers incriminati.*

Il volume, invece, è sorprendentemente alto per un tablet così ridotto nelle dimensioni. A casa lo uso spesso come radio collegato a Spotify. Niente male!


> Audio chiaro e volume alto: una piccola radio.

###Performance 

Il tablet sfreccia sotto al tocco delle dita, tanto da non far rimpiangere mai i bottoni fisici. Da questo punto di vista non ho molto altro da dire: **promosso a pieni voti**. Zero ritardi o latenza. Esattamente quello che ci si aspetta da un tablet di questa fascia di prezzo.

###Software e app 

L'**ecosistema** Apple per le app su tablet è il punto sul quale l'iPad stacca la concorrenza. Mentre su Android troviamo ancora un mondo in larga parte impreparato ai tablet su iPad, invece, come recitava il famoso slogan, "c'è un'app anche per questo". 

> C'è un'app anche per questo 

**Scrivere testi**? Pages, iA Writer, Google Docs. **Disegnare**? Sketches, Paper, Adobe Ideas. **Modificare le foto**? VSCOcam si integra perfettamente con l'iPhone in modo da modificare le foto appena scattate sullo schermo più generoso del tablet. **Musica**? Sintetizzatori e campionatori a iosa, Garage Band che funziona come da pc e con una gestione del multitraccia sopraffina. C'è addirittura un'app per usare il tablet come **schermo esterno del mac**: una soluzione comodissima in mobilità.

![iPad come schermo esterno]({{ site.baseurl }}/images/iPad-Air-2/schermo-esterno.jpg "iPad come schermo esterno")
*Qui l'app per usare il tablet come schermo esterno sotto a uno schermo enorme. Si integra bene nel disordine del nostro ufficio.*

![App sketches]({{ site.baseurl }}/images/iPad-Air-2/disegno.jpg "app Sketches")
*L'app Sketches al massimo delle sue funzionalità.*

Infine, so che la scusa "*lo uso per lavoro*" non ha confinto nessuno di voi: ci sono anche dei **giochi** molto notevoli su tablet, come ad esempio Superbrothers: Sword & Sworcery EP o Monument Valley (che è un piccolo capolavoro che vi raccomando di provare).

Come se non bastasse iOS 8 è **perfettamente integrato tra i vari dispositivi** della casa di Cupertino. Grazie a Continuity l'iPad è in grado di ricevere e **inviare telefonate e sms attraverso l'iPhone** (tutto questo senza bisogno di alcuna configurazione). Un altro esempio: se sto visualizzando una pagina su Safari dall'iPhone il tablet già da bloccato se ne accorge e mi propone di continuare la lettura sullo schermo più grande. Questi due sono esempi per farvi capire di cosa parlo, ma Continuity funziona in moltissimi altri casi d'uso. 

> L'integrazione con gli altri dispositivi in iOS 8 è ben fatta e molto comoda 

Insomma: **il software**, oltre alla qualità costruttiva superiore **è il vero punto di forza di questo dispositivo**. 

###Batteria 

Considerato che un tablet viene utilizzato meno e in modo diverso da un telefono **la batteria è adeguata**. Per quel che mi riguarda lo uso qualche ora al giorno alla sera e mi dura una settimana. 

Confrontato con il primo iPad Air la dimensione della batteria è diminuita (da qui anche la dimensione più contenuta) ma è migliorata l'architettura del processore che è diventato molto più efficiente. Di fatto la durata è pressoché invariata dal modello precedente.

##Conclusioni 

L'iPad Air 2, per il prezzo di 499 euro **sconfigge la concorrenza su tutti i fronti**: qualità costruttiva, design, software, ecosistema delle applicazioni. 

Il vero competitor è la versione precedente del tablet, cioè **l'iPad Air, che per cento euro di meno offre specifiche molto simili** (un processore un po' meno veloce e touch ID assente) o, con un budget ancora più limitato, l'**iPad Mini 2** che ha le stesse funzioni (sempre senza touch ID) su uno schermo più piccino.

Se dovessi dare un consiglio al momento raccomanderei l'iPad Air: la scelta qualità/prezzo più interessante, anche alla luce dei competitor Android, come il Nexus 9, che offrono un prodotto obbiettivamente inferiore allo stesso prezzo.

---
###Gallery

![Spessore del tablet]({{ site.baseurl }}/images/iPad-Air-2/Gallery1.jpg "Spessore del tablet") 
*Lo spessore è veramente al limite. Dietro, degli sviluppatori nel loro habitat naturale.*

![Confronto]({{ site.baseurl }}/images/iPad-Air-2/Gallery2.jpg "Confronto") 
*Qui il confronto con un iPhone 6 e un Macbook Retina. Lo spessore è veramente notevole. Senza cover è più fino dell'iPhone 6.*

![Giovanni usa Evernote]({{ site.baseurl }}/images/iPad-Air-2/Gallery3.jpg "Giovanni usa Evernote") 
*Giovanni usa Evernote come un vero power user.*

