---
layout: post
title: Recensione Nexus 9, pregi e problemi
image: /images/nexus/cover.jpg
author: Giulio Michelon
excerpt: L'ultimo tablet di Google è un avversario temibile per iPad? Quali problemi presenta?
---

*Premessa*: Lavorando in B3Lab, mi imbatto spesso in device molto vari e interessanti. Ho deciso, quindi, di iniziare a recensirli per rispondere alla domanda esistenziale che mi fanno sempre gli amici: 

> Cosa ne pensi del prodotto X? L'hai mai provato? Che faccio, lo compro? È un etto e mezzo, lascio?

Tempo permettendo, terrò un diario della mia esperienza nerd con tutti gli aggeggi che mi passano tra le mani. Iniziamo oggi con il **Nexus 9**.

##Nexus 9: la recensione. Ottimi pregi ma anche problemi

![Cover]({{ site.baseurl }}/images/nexus/cover.jpg "Cover")

Il Nexus 9 è l'ultimo tablet Android di casa Google. La linea Nexus si è sempre contraddistinta per due cose:

1. Un ottimo rapporto qualità/prezzo
2. Il sistema operativo completamente libero da tutte le aggiunte, spesso inutili, che gli altri produttori di hardware infilano a sorpresa (vero Samsung?)

Negli ultimi modelli di Nexus il primo punto è stato decisamente perso di vista. I prodotti restano *molto buoni*, ma i prezzi si sono adeguati al mercato: per dire, una volta compravi il Nexus perché era *superconveniente*, ora neanche quello. *Mannaggia a te Google*.

> Mannaggia a te Google

Il competitor del Nexus è ovviamente l'**iPad**: le dimensioni e il prezzo sono simili, tanto che ci si aspetta prestazioni e caratteristiche paragonabili. Rompo il ghiaccio e dico subito che non è così: il Nexus 9 sotto molti aspetti è inferiore al tablet Apple. La spesa di 400€ per acquistarlo è eccessiva. 

Con questo non voglio dire che sia un prodotto scadente, ma fatemi spiegare.

![Un bel tablet]({{ site.baseurl }}/images/nexus/bello.jpg "Bello")

###Design

Il Nexus 9 ha un *design molto curato*. Il dispositivo presenta quella bellezza estetica che solo HTC riesce a raggiungere nel mondo Android. Il retro di plastica bianca opaca è molto piacevole al tatto e tutto attorno corre un bordo di alluminio spazzolato. Unica pecca la fotocamera sporgente: considerato che parliamo di un tablet, che quindi non ha dimensioni contenutissime, me la sarei aspettata aderente al corpo.

![camera]({{ site.baseurl }}/images/nexus/camera.jpg "camera")

Il device è molto leggero: persino usandolo in treno per un'ora, non ho mai avuto la voglia di posarlo su una superficie di lavoro più comoda. L'ho trovato molto adatto per la lettura di documenti e siti internet. Purtroppo però la tastiera, dato lo schermo più grande di uno smartphone, non è molto pratica: reggere il tablet e digitare allo stesso tempo è un po' difficile.

**Piccolo appunto**: quando il tablet è spento, è *difficilissimo* capire qual sia la parte superiore. Fortunatamente, l'ultima versione di Android ha introdotto il risveglio del device con due colpetti sullo schermo evitando di cercare il tasto di sblocco. Nonostante questo, però, mi capita di faticare a trovare i tasti del volume o di blocco perché l'ho preso in mano al rovescio. *Magari sono un po' scemo io.*

**Piccolo appunto 2**: Il connettore per il carica batterie è sottosopra rispetto al resto del mondo Android. Mi rendo che sia un problema da primo mondo, ma resta pur sempre un tablet da 400€: costava molto farlo dritto come tutti gli altri? Frustrante.

###Display

Il display retina, nitidissimo, è una gioia per gli occhi. Guardando meglio, però, si nota sul bordo una striscia troppo luminosa. Sembra una piccolezza, ma è nei dettagli che sta la differenza di qualità tra un prodotto e l'altro.

Lo schermo, poi, è qualche millimetro sotto al vetro e l'effetto è quello che si notava sui tablet di qualche anno fa. Non è un problema per l'utilizzo, ma la rifinitura percepita del dispositivo ne risente.

![schermo]({{ site.baseurl }}/images/nexus/schermo.jpg "schermo")

###Camera

Non aspettatevi di realizzare gli scatti che otterreste con una reflex, ma neanche quelli che fareste con uno smartphone. La fotocamera del Nexus 9 è quella **classica da tablet**: c'è, funziona, ma niente di più. La qualità è scadente e in condizioni di luce scarsa diventa inutilizzabile.

Qualche scatto con il Nexus:

![foto da nexus]({{ site.baseurl }}/images/nexus/nex1.jpg "foto da nexus")
*Le foto da vicino non sono male*

![foto da nexus]({{ site.baseurl }}/images/nexus/nex2.jpg "foto da nexus")
*Qui il bilanciamento bianco non ha funzionato per niente. La stanza era ben illuminata ma la fotocamera non sembra gradire la luce calda delle mie lampadine. Bocciata.*


###Speakers

Punto a favore per il Nexus 9: finalmente le casse sono frontali e non sul retro come nell'iPad. Giocare a "Heartstone" con il suono stereo è molto più coinvolgente: gli effetti sonori che nel gioco arrivano da un lato, vengono riprodotti effettivamente dalla cassa su quel lato, con un volume alto e cristallino. Bellissimo.

> Perché gli speaker frontali non sono standard su tutti i tablet?

###Performance

Ho letto di molte recensioni che lamentavano performance scadenti, probabilmente causate dal software. A qualche mese di distanza dal rilascio, questi problemi sembrano abbastanza risolti anche se saltuariamente ci sono dei momenti in cui il tablet è un po' scattoso. Considerato che è una macchina con un processore enorme, sono problemi difficili da mandare giù a cuor leggero. 

###Software e app 

Android L, la versione con cui viene consegnato il Nexus 9, è molto divertente: grazie alle animazioni, l'esperienza d'uso è frizzante. Il concetto grafico di Android è stato molto rivisto in questo ultimo aggiornamento e devo dire che sono positivamente colpito. È la versione di Android esteticamente più riuscita finora. Purtroppo, non tutte le app si sono adeguate a questo nuovo aspetto di Android e, ahimè, si nota.

Una grossa mancanza, però, di Android L è l'ottimizzazione per tablet: l'esperienza utente è identica ad un normale smartphone Android. Ad esempio, non ci sono gestures che sfruttano l'ampio spazio disponibile: per spostarsi da un'app all'altra o chiuderne una viene utilizzato lo stesso linguaggio visuale dei telefoni. In breve, sembra un software per smartphone riportato in grande. Peccato perché la grafica rinnovata di Android faceva sperare anche in una usabilità migliore.

> Ottimizzazione per tablet inesistente: è come usare uno smartphone

Una cosa che mi piace molto in Android L è la gestione multi-utente: è davvero comoda perché, considerato che in ufficio siamo in tre, ognuno può avere le proprie app, email, dettagli personali separati dagli altri.

> Avere più utenti su un tablet solo è molto comodo

Il Nexus 9 è uno dei primi tablet Android ad avere uno schermo 4:3 invece che 16:9, questo significa che lo schermo è più quadrato. Mi sembra un'ottima scelta di design, ma molte app non sono ancora pronte per questa proporzione dello schermo. *Un peccato*.

**Nota**: quando il dispositivo va in standby da solo dopo un periodo di inutilizzo, ha un momento di luminosità massima prima di spegnersi. È molto brutto da vedere ma, ancora, non insisterei su una cosa così secondaria se si trattasse di un tablet economico.


###Batteria

La dimensione della batteria è un po' maggiore rispetto agli altri tablet della categoria, come ad esempio l'ultimo iPad mini.

##Conclusioni

Il Nexus 9 è il miglior tablet Android sul mercato. Confrontato con l'iPad, tuttavia, si scontra contro la realtà dei fatti: il prodotto di Google è molto caro rispetto a quello che offre.

L'iPad, a parità di prezzo, vanta ancora una qualità superiore.

![photogallery 1]({{ site.baseurl }}/images/nexus/1.jpg "Foto 1")
![photogallery 2]({{ site.baseurl }}/images/nexus/2.jpg "Foto 2")
